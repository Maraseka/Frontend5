<!DOCTYPE html>
<h1>Istanbul</h1>
<p>U prilogu se mogu vidjeti i najpoznatije znamenitosti ovog magicnog grada</p>
<p>Čarobni Istanbul, grad na raskršću istoka i zapada, islama i hrišćanstva, Crnog i Mramornog mora, rasut na obalama Bosfora i Zlatnog roga, sa svijim džamijama, crkvama, palatama i kulama, muzejima i hanovima, grad sa hiljadu boja, zvukova i mirisa. Šarmantni gorostas, jedinstveni grad koji je smješten na dva kontinenta – Aziji i Evropi. Istanbul jeste Aja Sofija, Plava džamija, Topkapi, Dolmabahče, Taksim, Galata, ali i mnogo više. U prilogu se mogu vidjeti i neke od najpoynatijih znamenitosti</p>
<h1>Arheolo[ki muzej</h1>
<p>Arheološki muzej je smješten u četvrti Eminonu, blizu palate Topkapi i Gulhane parka. Sastoji se još od dva muzeja i to: Muzej drevne bliskoistočne umjestnosti i Muzej keramike. Turski umjetnik Osman Hamdi Bey osnovao ga je kao Carski muzej u 19. vijeku i tada je zabilježen kao prvi turski muzej.
Obuhvata preko milion eksponata i potiče iz skoro svake ere svjetske istorije. Sadrži važnu kolekciju statua, sarkofaga, djelove statua iz Zevsovog hrama,  dragocjenih ukrasa, sitne grnčarije, nakita. Posebno se ističe veličanstveni sarkofag Aleksandra Velikog iz 4. vijeka kao i sarkofag ožalošćenih žena.</p>

<h1>Yerebatan cistijerna</h1>
<p>Cistijerna Bazilika poznata je kao Yerebatan Sarnıcı što znači “podzemna cistijerna“ na turskom jeziku zbog mermernih stubova koji se dižu iz vode. Sagrađena je u 6. vijeku, a podigao ju je vizantijski car Justinijan. Na istoj lokaciji u prošlosti se nalazila rimska Bazilika. U prošlosti, cisterna je snabdijevala vodom vizantijske palate i druge stanovnike ovog područja, a korišćena je neko vreme i nakon osvajanja Istanbula od strane osmanskog sultana Mehmeda II u 15. vijeku. Yerebatan Sarnıcı je podzemna konstrukcija od 336 stubova u 12 redova. Neki stubovi su u dorskom stilu a neki u korintskom. Cistijerna je najpoznatija po dva stuba koji u osnovi imaju dvije meduze.Jedna glava je postavljena na stranu a druga naopačke. Prema grčkoj mitologiji Meduza je bila žensko čudovište sa zmijama u kosi i svako ko bi je pogledao u oči, bio bi pretvoren u kamen. Ulaz u istanbulsku cisternu nalazi se preko puta Aja Sofije.</p>

<h1>Sulejmanija</h1>
<p>Jedan od simbola Istanbula, poznata je kao džamija Sultana Sulejmana i najpoznatija je carska džamija u Istanbulu. Izgrađena je u 16.vijeku i sastoji se od kompleksa zgrada koje sadrže bolnicu, kuhinju, školu, medresu, hammam. Neki od ovih objekata se i danas koriste.
Poznati turski umjetnik Mimar Sinan je prilikom dizajniranja džamije mislio na apsolutno svaki detalj. Četiri minareta predstavljaju četiri sultana koji su preuzeli presto nakon osvajanja Carigrada, dok 10 balkona na minaretima se odnose na vladavinu Sultana Sulejmana, koji je bio deseti osmanski sultan.</p>
<p>Iza džamije se nalazi porodična grobnica kao i dva mauzoleja u kome se nalaze grobnice sultana Sulejmana i njegove supruge Rokselane (Haseki Hürrem Sultan). Ovdje se nalazi i grobnica čuvenog i jednog od najpoznatijih arhitekti Mimara Sinana, koji je ostavio veliki trag kako u Turskoj tako i izvan nje.</p>

<h1>Kariye muzej
<p>Chora crkva je danas poznata kao Kariye muzej. Ime “Chora“ potiče od grčke riječi i znači „“ruralna sredina“, a od skora je preimenovana u “Kariye müzesi’’ – turska verzija ove iste riječi. Smještena je u predgrađu na sjevernom ulazu u Istanbul u oblasti od Edirne kapije prema Zlatnom rogu.</p>
<p>Chora crkva je najvažniji vizantijski muzej posle Aja Sofije. Na mozaicima u unutrašnjosti crkve oslikane su scene iz života Isusa Hrista i Djevice Marije iz Svete Biblije. Bitno je i da se napomene da takav broj mozaičnih slika biblijskih sceba se ne mogu naći ni u jednom hramu na svijetu. Neprocjenjive freske koje su bile prekrivene gipsom i blatom, ponovo su otkrivene nakon osnivanja Turske republike kada je džamija pretvorena u muzej. Turski Upravni sud je u avgustu 2020.godine, mesec dana nakon konverzije i Aja Sofije u dzamiju, izdao odluku da se i muzej Kariye transformiše u dzamiju.</p>

<h1>Džamija Rustem Paša</h1>
<p>Nalazi se u Istanbulskoj četvrti Eminonu uz Zlatni rog, a neki je opisuju kao Minijaturnu Plavu džamiju. Džamija je remek djelo poznatog osmanskog arhitekte Mimar Sinana koja je posvećena Rustem Paši, velikom veziru i zetu Sulejmana Veličanstvenog. Zavšena je 1563.godine, 2 godine nakon smrti Rustem Paše, a čak 50 godina prije Plave džamije , čiji je arhitkta bio Sinanov šegrt. Džamija je karakteristična po enterijeru sa 2300 Iznik pločica raspoređenih u 80 različitih uzoraka. Ove pločice pokrivaju ne samo fasadu, već i mihrab, minbar, zidove i stubove, kao i spoljnu fasadu i zbog toga jeste posebna. Kad obilazite četvrt Eminonu nešto što se obavezno treba probati je balik ekmek ili riba u hlebu sa šalgamom (piće od šargarepe soli i kvasca), kao i posjeta ovoj neobičnoj džamiji koja se nalazi u samom srcu Emononua i prelijepog pogleda na Galata most i kulu.</p>
